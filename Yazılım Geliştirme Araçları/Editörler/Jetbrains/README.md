# Jetbrains
Bu dökümantasyonda karar verirken en az zorlandığımız konulardan biri Editör seçimi konusunda oldu. Çoğu platform ve yazılım diline sağladığı mükemmel çözümler ve öğrenciler için çoğu ürünün bedava olması sebebi ile, Jetbrains ile çalışmaya karar verdik.

Bu Editör açık kaynak kodlu bir Community Edition'ı ile birlikte, bu versiyonunun özelleştirilmiş ve basitleştirilmiş bir çok versiyonunu, farklı farklı yazılım dilleri ve platformları için satmaktadır. Android yazılımında Eclipse devini rahatca deviren Android Studio editörü neredeyse bütün Android sektörü tarafından kullanılmaktadır.

Bir çok konuda rakiplerinden daha önde olan bu editörde Python, Javascript, Ruby gibi dillerde bile otomatik tamamlama, syntax kontrolü(farklı Javascript versiyonlarına göre ES6, ES5 vb.) gibi özellikler bulunmaktadır.

Aynı zamanda Java ile kodlanabilen pluginleri oldukca stabil çalışmakta ve oldukca fazla plugin seçeneği bulunmaktadır.

Jetbrains bazen çok kaynak kullanabilir. Bu durumda editörün bazı özelliklerini kapatıp, lightweight moda geçirmek mümkün olsada, bilgisayarınız bu editörü tamamen kaldırmıyor olabilir. Bu tarz durumlarda çok daha hafif bir çözüm olan [Vim](../Vim.md) editörünü kullanabilirsiniz.

[Bu linki](https://www.jetbrains.com/idea/download/) kullanarak Jetbrains'in genel kullanım için sunduğu Intellij IDEA editörünün Ultimate versiyonunu indirebilirsiniz. Bu ücretli versiyon için, öğrenci hesabınızla nasıl bedava bir üyelik alabileceğinizi öğrenmek için [Öğrenci Hesabı](Öğrenci%20Hesabı.md) dökümanına göz atabilirsiniz.

Ultimate Edition versiyonuna Python, Javascript, Ruby, Golang gibi bir çok dili Plugin olarak indirip, tek bir editör üzerinden tüm bu dillerde yazılım yapmak mümkündür. Aynı zamanda kaynak kullanımı konusunda sıkıntı yaşayan arkadaşlarımız için önerdiğimiz Vim editörünü seven biriyseniz, Vim içinde mükemmel bir intellij IDEA plugini bulunmaktadır, göz atmanızı öneririz.


## Kaynaklar
- [Java - Intellij IDEA kullanımı](https://www.mobilhanem.com/temel-java-dersleri-intellij-idea-ile-ilk-java-programi/) [Türkçe][Giriş]
- [Intellij IDEA Documentation](https://www.jetbrains.com/idea/documentation/) [English]

## Karar Detayları
Bu kararın verilmesine sebep olan issue'ya [buradan](https://github.com/Yengas/KYCUBYO/issues/5) ulaşabilirsiniz.

### Deneyimli Kişiler
- [Yiğitcan](https://github.com/Yengas)
- [Murat](https://github.com/muratbaskicioglu)
- [Oğuzcan](https://github.com/yavuzovski)
